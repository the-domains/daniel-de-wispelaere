---
inFeed: true
hasPage: true
inNav: true
inLanguage: null
starred: false
keywords: []
description: ''
datePublished: '2015-12-17T20:08:25.954Z'
dateModified: '2015-12-17T20:05:15.410Z'
title: Geschiedenis
author: []
sourcePath: _posts/2015-12-17-geschiedenis.md
published: true
authors: []
publisher:
  name: null
  domain: null
  url: null
  favicon: null
url: geschiedenis/index.html
_type: Article

---
In de familie De Wispelaere is het kunstambacht reeds vele generaties eminent aanwezig. 
Pieter De Wispelaere (°1839 - +1925) was beeldhouwer en werkte zelfs samen met de Brugse beeldhouwer Henddrik Pickery (°1828 - +1894) aan de bas-reliefs op te topgevel van het 'Brugse Vrije' op de Burg.
Twee van zijn zoons zetten het beeldhouwambacht voort, terwijl zoon Frans (°1870 - +1939) rond 1890 voor het schildersambacht koos en zelfs les gaf aan de, toen reeds zeer vermaarde, Brugse Academie, onder Flori Van Acker. Zijn zoon Edmond-Joseph De Wispelaere (°1898 - +1974), die o.a. school liep aan het 'Logelain - Van der Keilen - Instituut' in Brussel en werkte tot in de 'Christchurch'-kerk in Dublin, droeg de fakkel verder over aan zijn zoon Paul De Wispelaere (°1930 - ).
Bovenop zijn beroepsactiviteit, doceerde deze laatste aan diverse Vormingsinstituten en eveneens aan het 'Centre Europeën De Formation d'Artisans Pour la Conservation du Patrimoine Architectural' in Venetië (Italië). 
De laatste telg in de rij is Daniël De Wispelaere (°1955 - ), erfgenaam van de samengebalde kennis van de 3 voorgaande generaties en voortzetter van een flink gegroeide vakbibliotheek. Zelf geeft hij nu avondlessen aan SyntraWest in Brugge. Er kan gerust gesteld worden dat het artistieke 'met de moedermelk' meegegeven wordt. En daar zijn zij dan ook heel fier op. De traditie houdt dus reeds meer van 110 jaar stand en is nog steeds bloeiend.
![](https://the-grid-user-content.s3-us-west-2.amazonaws.com/a6188350-aa99-4e65-9b5d-35c197e87277.jpg)